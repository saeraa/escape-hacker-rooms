## Text där man motiverar val av tekniker och hur man strukturerat sin kod, minst ca 200 ord

Med den här uppgiften började jag med HTML-strukturen. Jag lade upp sidan på ett sätt som var så semantiskt som möjligt. Jag har använt mig av en <h1> samt några <h2>. Vid något tillfälle har jag underrubriker till <h2> som jag då valt att använda <h3>. 

Van som jag är vid React & Vue har jag delat in hemsidan i "komponenter" och byggt strukturen på så vis, med olika sektioner, antingen header/nav/footer eller <section>. För layouten har jag använt mig av både grid och flexbox i varierande mängd beroende på vad som har verkat enklast att manipulera och få till det som det ska se ut. 

Jag valde att använda mig av Sass för CSS-delen. Med Sass är det väldigt enkelt att gruppera styling som hör ihop. Det hjälper också till med att skapa återanvändbar kod med exempelvis @extend. Jag har försökt att inte nästla CSS-koden alltför mycket, och försökt hålla mig till max tre "måsvingar" i följd. Vid ett par tillfällen har jag brutit mot den "regeln" avsiktligt, på grund av :hover och liknande. 

Jag har delat upp CSS-koden i flera mindre filer på ett sätt som gör det, för mig, lättare att hitta vad jag vill komma åt. Jag har försökt hålla mig till namngivning för klasser så att det på ett relativt enkelt sätt ska kunna gå att kolla i CSSen och se vad det är som hör ihop med vilket element i HTML.